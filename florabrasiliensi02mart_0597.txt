His nunquam obtinuit terris, solosque ligones
Arvorum cultu plerumque adhibere solemus.
Praecipua haec nobis sunt arma: haec Afer alumnus,
Impiger assurgens, manibusque et corpore toto
Connixus tractat, cum terra inaranda, gravesque
Glebae effringendae , runcandave messis in herba.
His igitur sulcata armiS, qua juverit* agrum
Consereoe, oblongis scrobibus tibi terra dehiscat.
Quisque pedes geminos ducatur sulcus ad imum ‚
Ore bipalmari. Juvenes ibi defode cannas,
Unam alii recto sic jungens limite ‚ ut hastis
Contiguae extremis jaceant. Mox talea postquam ⁷
Omnis erit sulcis infossa ‚ replere lacunas
Tempus, et egestam in vacuos revocabis hiatus
Rursus humum3 modo ne largis madefacta gravescat
Imbribus, atque adeo sit pondere noxia plantis,
Aptaque prae nimio corrumpere cuncta madore.
Largster, aestivo si panges tempore cannas,
Terram adhibe sulcis: namque hoc velut aggere solis
Tela retunduntur, ne sc penetrabilis ardor x
Insinuet scrobibus, nimio et sata torreat· aestu.
Non tamen ad plenum sulcos aequabis, et omnem
Restitues malesanus humum: nimis obruta tarde,
Atque incumbentes vix rumpent germina glebas.
Ergo telluris parcus, ne forte prematur
Pondere, fac leviter tumulata recumbat arundo.
Tum postquam vacuis reddes sua viscera sulcis,
Paulisper sumenda quies. Breve tempus, et ipsa
Herbescens jam canna sinus ‚ nodosque resolvit,
Radicesque agit, et tenerum in sublime cacumen
surrigit: erectis ager undiquc inhorruit hastis.
Cadmaeos credas iterum viruisse novales,
Cum pilata seges densis hastilibus ipsum
Terruit agricolam, mirantem credita sulcis
Semina bellorum, et foecundos milite campos.
Tale dabunt specimen, densas imitata phalanges,
Post annum subnata ‘solo canneta feraci,

37⁸

579

