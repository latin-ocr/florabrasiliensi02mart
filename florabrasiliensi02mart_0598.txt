580

Ordinibus distincta suis: seu ductus in orbem
Tortilis extremos sulcus tibi circinet antes,

Seu latera in quadrum praecastigaveris aequa:

Seu cuneo similis placuit magis area, lunam

Seu quae forma decet, medio cum splenduit ore ‚
Et circumflexum radios siniiarit in arcum:

Sive in quincuncem juvit describere plantas,

Et triquetrus stetit omnis ager: res pulchra videndo,
Quaeque oculos specie mire delectet amoena.

Ergo clamosas turbas pertaesus et urbem,
Cum tibi ,sollicitus timor anxia corda momordit,
Rus pete, et ex alto despectans culmine montis
Ad circumjectas torque tua lumina valles ,

Et campos metare oculis. Juvat arva videre
Consita arundinibus, vento crispante procaci
'Undantem segetem, sinuosa volumina toto

Aequore ut agglonierem3 vel cum ssat mollior aura,
Et leni aspirans ludit per inane sussurro,

Campus ut obstrepet-is nutans horrescat avenis.
Quin sitibunda tibi si viscera sorte coquantur,
Quis vetat exsectam vicino e caespite cannam
Vellere, decussaque prius (namque aspera) fronde,
Vel cultri auxilio, impresso vel dente medullam, γ
Nudare, ambrosioque sitim restinguere succo?
Sunt, quos membratim totam resecare juvabit,
Qua teres articulis distinguit nodus avenam:
Frustula tum, praelo veluti subjecta , fatigant
Dentibus: admorsosque‚ et crebris suctibus haustos
Exsiccant calamos. Verum his et fallere tempus,
Et tristes animi dabitur lenire dolores ,

Postquam enata seges toto jam creverit anno.

Nunc intermissus revocat labor, herbaque late,
Dum tenerae erumpunt, praevooat noxia cannas.
Nunc male foecundos tempus sarrire novales:

Nec runcanda seges semel est, ter et amplius illud
Urgendum studium, donec grandescat arundo,
Atque adnascenti queat obluctarier hosti

