585

Donec ad extremam victor pervaserit oram.

Nec labor ille minor caesa8‚ campoque jacentes
Sublegere, inque suos cannas compingere fasces.
Vincla procul ue quaere tamen, nam molle cacumen,
Atque adeo in laqueos trahitur coma lenta retortos.
'Hos adhibent funes: cannas et fasce sub uno

Bis sex constringunt, plaustrisque gementibus addunt:
Sin interjecto procul absint flumine praela,
Lintribus aut cymba cumulant vectanda capaci:
Atque hic jam lectis labor ultimus instat avenis.
Excipit hospitio devectas undique cannas

Alta domus tectis, spatioque amplissima toto:
Hic locus est praelis: hic surgit aquaria moles.
Est rota praegrandis primo, exceptura ruentis
Pondus aquae, radiis compacta trabalibus, axique
Affixa, aerato qui cardine utrinque recumbit.
Porgitur e medio, et procurrit stipite longo

Axis; ad extremum breviore minuscula gyro ἱ
Altera fixa rota est, totum dentata per orbem.
Haec motum primae, totus quo volvitur axis,
Versus humum ex alto sequitur vertigine tarda,

Et quoties redeunt sursum certo ordine dentes,
Mordicus impingit vicini dentibus orbis:

Extat enim, atque sinu supereminet orbita vasto
Tertia, quam, vacuo librata quod aere cursus
Circuit instar avis , merito dixere celantem.

Ista, rotae quoties morsu est correpta minoris,
Pulsa agitur circum, secumque revolvit et axem:
Subpositos demum ipsa movet revoluta trapctes.
Robora terna (gravi quae lamina vestiat aere,
Quaeque rotundanti dextra faber ante dolarit,
Et medio extantes cingant, apto ordine, dentes)
Intra arcam, ex quatuor quae *postibus arte locatis,
Atque supra innexis sit firme condita tignis,
Limite stent recto, tignis inserta superne,

Et verubus subnixa suis: ea torcula sunto.
Supremae illa rotae subsunt tria robora, motum

