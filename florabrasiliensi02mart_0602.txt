584·

Involvens una juvenesque, senesque ruina.
Imprudens! quid enim reliqui tibi messe futura
Feceris? hinc⁴ alii quin tu jam prospicis anno?
Cumque propinqua tuis invisens praedia, dulcem
Hic praelo extundi, subjectoque igne liquorem
Fervere‚ inque suas concrescere sacchara metas
Videris: heu totos tunc tc stravisse novales(
Poeniteat! malles aliquid servasse repostum,
Unde tibi exsudent rorantia praela quotannis,
Et madido illacrymans canna angustata trapeto
Strideat. Ex aliis alias tu suffice messes,

Si sapis: alternis haec stet, cadat illa vicissim,
Spemque tuam refove, calamoque superstite lacta
Semper, et incerti subeat te cura futuri.

Jam quae praesenti capitis damnaveris anno
Jugera, fac denis saltem tibi mensibus octo
Addiderint: falces tum fas acuisse recurvas.
Armatas immite manus, immitte cohortes
Messorum, quibus ad solitam sua classica pugnam
Cum cecinere, ruunt alacres, et cominus hostem
Hastatum feriunt, falcatisque ensibus instant.

Hi sternuunt‚ alii subeunt, et pone legentes
Stratorum spoliis inhiant, sparsimque jacentum
Corpora in exstructos confusae stragis acervos “
Accumulant: miscere manus, torquere lacertos,
Collato pugnare gradu, caesimque ferire
Adproberant: suus hic veluti de vulnere sanguis
Subsequitur, dulcique madet falx perlita rore.

Non impune tamen, nec inulta recumbit arundo,
Fronde sed in longum mucronem abeunte metentes
Excipit: ah! multos illa undique surgit in enseS‚
Nec tangi facilis tractandoque aspera, saepe
Instantes atro vibice redulcerat hosteS‚

Illataque suas compensat clade ruinas.

Nec minus idcirco impavidus per jugera late
Messor eat , ferroque viam eluctatus apertam
Sternat arundineae frondosa cacumina sylvae,

