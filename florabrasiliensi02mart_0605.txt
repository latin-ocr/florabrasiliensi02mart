587

Machina 'non segnis: lento pede tardius ibunt

Acta gradu tibi praela boum, mora sed tulit illa

Grande operae pretium: melius siccatur arundo

Inter cunctantes compressa diutius orbes, s

Quam cursim‘et celeri vix delibata rotatu.

Adde , quod interdum justo plus defluit humor,

Quantum nulla satis capiant, nec ahena coquendo

Sufficiant, superetque manus, superetque ministros:

Quem tempestivus nisi perpurgaverit ignis,

Degenerem certe capit insincerus acorem3

vappa fit, et nulla satis emendabitur arte.

Partito res est ita dispensanda labore ,

Ut quantum humoris vice quavis praela liquarint‚

Tantum flamma tibi purgare, et ahenea possint.
Quare age in oblongum, patulo quod margine praelis

Subjicitur, dulcis primo ssuat humor ahenum.

Nullae illum fiammae, nulla hoc incendia labro

Exagitant: aptus procurrit at inde canalis

Ligneus, ignivomam properet quo succus in aedem.

Scilicet haud longe, senis suffossa caminis,

Aestuat, impositisque ignes occludit ahenis

Ampla domus. Clausis quovis sub fornice flammis

Bina fenestellae geminae spiracula laxant.

A latere excisus paries sena ostia pandit,

Qua vi et praeduris ferme nemora integra contis

lnducunt famuli. vegrandia robora primo

Obt'rudunt‚ atque illa rogis fundamina ponunt.

Tum cumulant excisa suis ramalia truncis,

Arentesque addunt stipulas, quo grandior ignis

Ardeat‚ et crudum permiscens flamma liquorem

Crispet in ampullam , et bullantibus asperet undis.

Prima haec secernit crassam ebullitio faecem,

In labra summa vocans: quin et quae plurima fundo

Sessitat‚ undanti per se despumat aheno.

Nec minus interea foedam capulator amurcam,

Et passim innantes cribro legit undique sordes:

Ferventemque diu versansque, agitansque lebetem

