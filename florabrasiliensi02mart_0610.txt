592

Tota refert candore nives basis ampla, nigrescit
Summus apex3 medio variatam corpore massam,
Mixtaque subfuscis male candida sacchara cernes.
Non equidem, non ista simul miscenda, locique
Insolanda tibi nullo discrimine3 partes d

At saltem in geminas ea divide: sacchara fines
Alba suos, proprias habeant non candida sedes.
Hinc, velut areolis describere villicus hortum
Doctus amat, tonsaque vias distinguere buxo,

Sic tabulata prius, rata per discrimina, quadris
Descripsisse juvat, diversaque sacchara certis
Ponere quaeque locis. Huc indita frusta minutim
Caedite , nec pigeat rastelloevolvere, et omnem -
Quae prodesse solet, siccandis addere curam.

Nec mora longa: die, quo frustula rite vaporem,
Haud opus est solidO, quoties Titania lampas
Illustrat puro subjectas lumine terras„

Omnia cum penituS, disperso humore, rigescunt
Sacchara, postremum vernarum tuba laborem
Expediunt: pars frusta legit: pars vase reportat,
Pondcrat et libra: longis pars altera cistis
Condit, et alterne geminato verberat ictu,
Pistillisque premit, donec cava robora tandem
Replcat, et validis alligat opercula clavis.

Ultimus hic labor: hoc plures servantur in annos
Saccliara , nec tantum patriis commercia terris
Deliciasque parant, verum et trans aequora summo
Vectantur pretio , magnisque imposta carinis

Trans Abilam et Calpen, gelidasque feruntur ad Arctos·
Quare haec, Brasiliae quam donant nomine, tellus
Non magis a populis laudatur ubique remotis,
Ligna quod eximia enutrit, pretiosa quod altis
Balsama profundit sylvis, quod foeta metallis,
Gemmarumque ferax, adamantes gignit et aurum,
Quam quod sacchareis oneret convivia donis,
Ambrosiisque epulis utrumque beaverit orbem.

¹—-—-—-——-

